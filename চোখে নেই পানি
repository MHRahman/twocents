           চোখে নেই পানি
তুমি কি করে জানতে এঁদের বিরাট দুঃসাহস?
ঠিকইতো পাথর ভাংতে চায় শুধুই পদাঘাতে!
তরতর করে পড়ছে রক্ত, চোখে নেই পানি,
ন্যায়বাণী লিখছে সেই রক্ত খরচ করে!
কি তাজা প্রাণ আর অসহ্য যন্ত্রনা,
হায়েনার হিংস্রতাও পারেনা তা দমাতে!

ভীরু আমি বলি এই শেষ বিকেল, ফিরবেনা কাল।
কিন্তু তাঁরা থামেনা, ভোলেনা পরদিন আরো এগোতে।
কি নিঃসংশয়ে মহারাক্ষসের মুখে দেয় মুচলেকা এঁকে!
কবি সুকান্ত, 
আমি সাক্ষী, এদেশের বুকে আঠারো দেখেছি নামতে!